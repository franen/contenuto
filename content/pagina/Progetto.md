---
title: "Il Progetto"
thumbnailImagePosition: left
thumbnailImage: //d1u9biwaxjngwg.cloudfront.net/cover-image-showcase/city-750.jpg
metaAlignment: center
showPagination: false

---
Una breve cronistoria di come è nato questo progetto:

2007 - disastro, è andato perso il file del canzoniere del coro dei giovani della Parrocchia. Era un classico esempio di canzoniere parrocchiale: testo in Comic Sans, accordi in neretto, non sempre messi al posto giusto. E allora con calma e con i mezzi a disposizione si comincia a riscriverlo. Ancora Word, ma stavolta con un font non proporzionale (Courier New), in modo che gli accordi stiano fermi dove devono stare anche se si cambia corpo del testo. La parte più corposa del lavoro è stata la correzione degli accordi sbagliati e delo loro corretto posizionamento, ma ore di comparazione con gli spartiti originali e di prove a orecchio hanno portato a un buon risultato.

2008 - ancora Word, per il rifacimento del canzoniere del CFM RS Trentino Alto Adige (robe scout, ora non c'è nemmeno più quel campo), che poi è stato usato per il primo CFT TAA.

2008 - al lavoro serve impaginare un libro, e dopo ore a piangere su Word si scopre l'esistenza di LaTeX, e si spalancano le porte su un mondo incredibile

2010 - dopo anni di apprendimento e di scoperta delle potenzialità di LaTeX, si scopre il pacchetto Songs di Kevin Hamlen, che soddisfa innumerevoli esigenze di chi (tra)scrive canzoni: accordi messi al posto giusto, sintassi semplice, ottima gestione delle strutture logiche (strofe, ritornelli, ...) e soprattutto la trasposizione automatica degli accordi!

2011 - L'IDEA "Perché non creare un servizio online per la creazione di canzonieri?" Si è partiti con l'idea di rinnovare l'allora esistenze canzoniere online della Pastorale Giovanile di Trento. Poi problemi logistico-burocratici ci hanno portato a seguire una strada separata. Comincia quindi un grosso lavoro di trascrizione dei testi in codice LaTeX.

2015 - Il progetto canzoniereonline.it viene presentato al GuiTmeeting (ritrovo annuale degli utenti di LaTeX) il 17 ottobre a Trento. Pochi giorni dopo viene presentato all'Assemblea Regionale AGESCI TAA. Il servizio online è attivo, per quanto ancora in fase alfa.
2017 - Versione beta del progetto, nuovo server, nuova grafica, nuove potenzialità.

<!--more-->
